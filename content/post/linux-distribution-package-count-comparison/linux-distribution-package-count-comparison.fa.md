---
title: "مقایسه توزیع‌های لینوکس بر اساس اندازه مخازن آنها"
description: 
date: 2025-12-18T20:47:29+03:30
image: 
math: 
license: 
hidden: false
comments: true
draft: false
tags: ["آرچ‌", "archlinux","linux","لینوکس","اوبونتو","اپن‌سوزه","دبیان","توزیع","مخزن","فدورا"]
categories: ["linux", "arch linux"]
---

## مقایسه توزیع‌های مهم لینوکس :بر اساس تعداد بسته‌های موجود در مخازن

یه سوال خیلی مهم که زمان انتخاب توزیع لینوکس باید از خودتون بپرسید، اینه که، کدوم توزیع لینوکس بسته‌های بیشتری رو توی مخازن خودش برای نصب داره؟ یعنی اینکه برای نصب برنامه‌های جور و واجور دستتون توی کدوم توزیع بازتره؟

جواب دادن به این سوال خیلی سخته. دلایلی که نمی‌شه جواب قطعی به این سوال داد زیادند ولی من چندتاشونو می‌نویسم:

- در `AUR` ما بسته‌ی آماده به نصب رو دانلود نمی‌کنم و فقط دستورالعمل نصب اون رو دریافت می‌کنیم.
- تعداد زیاد بسته‌ها لزوماً چیز خوبی نیست و مهم پایدار بودن توزیعه
- مخازن شخص ثالث (`Third Party`) توی این بررسی در نظر گرفته نشدن چون قابل شمارش نیستند.

<br />

## رتبه‌بندی بر اساس تعداد بسته در مخزن

### ۱. `Archlinux + aur` - پادشاه بدون رقیب
- مخزن اصلی آرچ‌لینوکس: حدود ۱۵٬۰۰۰ بسته باکیفیت و به‌روز.
- مخزن `AUR`: یک غول واقعی با بیش از ۹۰٬۰۰۰ بسته! اینجا کاربران تقریباً برای هر نرم‌افزاری که فکرش رو بکنید، اسکریپت‌های ساخت (`PKGBUILD`) بارگذاری می‌کنند.
- به لطف `AUR` تقریباً هر برنامه‌ای برای نصب در مخازن موجوده و همیشه آخرین نسخه نصب می‌شه. با این روش شما همیشه بروز هستید و به دنیایی از بسته‌ها دسترسی دارید ولی در اون روی دیگه سکه، ممکنه سیستمتون به خاطر استفاده از این بسته‌ها ناپایدار بشه.

### ۲. `Fedora + RPM Fusion` - تعادل
- مخزن اصلی حدود ۶۰٬۰۰۰ بسته تست شده و امن
- با فعال کردن مخزن `RPM Fusion` به دنیایی از بسته‌های قابل نصب وارد می‌شوید.
- برخلاف `AUR` در `RPM Fusion` به جای بسته‌های بر پایه سورس‌کد، بسته‌های کامپایل شده دریافت می‌کنید و این یعنی سرعت و راحتی بیشتر در نصب بسته‌ها.

### ۳. `openSUSE + OBS` - بیشترین ابزارهای مدیریتی
- مخزن اصلی اپن سوزه، حدود ۲۰٬۰۰۰ بسته‌ی پایدار داره.
- با فعال کردن `OBS` یا سرویس ساخت آنلاین، به بیش از ۱۲۵٬۰۰۰ بسته دسترسی دارید.
- `OBS` مثل `AUR` متمرکز کار نمیکنه و باید مخازن رو بصورت دستی یا با استفاده از جستجو توی سایتش به سیستم اضافه کنید.

### ۴. `Ubuntu + PPA` - راحتی به بهای پراکندگی
- مخزن اصلی بین ۶۰٬۰۰۰ تا ۷۰٬۰۰۰ بسته
- مخازن شخصی (`PPA`) توسط کاربران ایجاد و نگه‌داری می‌شوند. باید دنبال آن‌ها بگردید. مورد اعتماد بودن، بروز بودن و ایمن بودن `PPA` ها در یک سطح نیست و هر کدام ممکن است متفاوت باشند.

### ۵. `Debian` - ثبات کامل
- مخزن اصلی با ۶۴٬۰۰۰ بسته امن و تست شده.
- بسته‌ها به شدت و با وسواس جهت سازگاری و امنیت تست شده‌اند.
- بقیه نرم‌افزارها باید بصورت دستی کامپایل شوند.

<br />

## جمع‌بندی

### بر اساس تعداد بسته در مخازن

| توزیع | مخزن اصلی | مخزن تکمیلی | کل بسته‌های قابل دسترسی | نقطه قوت | نقطه ضعف |
| :--- | :--- | :--- | :--- | :--- | :--- |
| **آرچ** | متوسط (~۱۵k) | **AUR (بزرگ‌ترین ~۹۰k+)** | **۱۰۰٬۰۰۰+** | جدیدترین نسخه، جامعیت | نیاز به دانش فنی بیشتر |
| **فدورا** | بزرگ (~۶۰k) | **RPM Fusion (بسیار بزرگ)** | ~۸۰٬۰۰۰+ | تعادل عالی بین جدید و پایدار | نیاز به فعال‌سازی مخزن اضافی |
| **اُپن‌سوزه** | متوسط (~۲۰k) | **OBS (بسیار بزرگ ~۱۲۵k)** | ~۱۴۰٬۰۰۰+ | ابزار عالی، پایدار | محبوبیت کمتر، منابع فارسی کم |
| **اوبونتو** | بسیار بزرگ (از دبیان) | **PPAها (پراکنده)** | نامشخص (بسیار زیاد) | جامعه بزرگ، راهنماهای فراوان | کیفیت غیریکنواخت PPAها |
| **دبیان** | بسیار بزرگ (~۶۴k) | بسیار محدود | ~۶۴٬۰۰۰ (پایدار) | ثبات و امنیت بی‌نظیر | نرم‌افزارهای قدیمی‌تر |

<br />

### کدام توزیع مناسب شماست؟

| توزیع | کلید دسترسی به دنیای نرم‌افزار | بهترین برای چه کسی؟ |
| :--- | :--- | :--- |
| **آرش لینوکس** | **AUR** (بیش از ۹۰k بسته) | جویندگان فن‌آوری، علاقه‌مندان به سفارشی‌سازی، کسانی که جدیدترین نسخه‌ها را می‌خواهند. |
| **فدورا** | **مخزن اصلی + RPM Fusion** | کسانی که به دنبال **تعادل** بین نرم‌افزارهای به‌روز و پایداری سیستم هستند. |
| **اُپن‌سوزه** | **مخزن اصلی + OBS** | کاربران حرفه‌ای که به قدرت، ابزار مدیریتی عالی و مخازن باکیفیت گسترده نیاز دارند. |
| **اوبونتو** | **مخزن اصلی + PPAها** | تازه‌کاران و کسانی که **راحتی**، پشتیبانی گسترده و راهنماهای فراوان را ترجیح می‌دهند. |
| **دبیان** | **فقط مخزن اصلی** (پایدار) | مدیران سرور و کسانی که **ثبات و امنیت** را بر هر چیز دیگری — حتی به‌روز بودن — ترجیح می‌دهند. |

